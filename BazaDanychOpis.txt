Baza Danych Szpitala Psychiatrycznego - Opis
--------------------------------------------
Wiktoria Maciasz, Piotr Rywczak

1.	Cel
Celem stworzenia tej bazy danych jest uporządkowane przechowywanie informacji o pacjentach psychiatrycznych. Dzięki zapisywaniu dat ich pobytów w szpitalu jak i poszczególnych badań możliwe będzie łatwe śledzenie zmian ich stanu zdrowotnego podczas kolejnych hospitalizacji oraz zaplanowanie nowych efektywnych strategii. 

2.	Główne założenia
W bazie danych przechowywane będą głównie szczegółowe informacje z wszystkich pobytów hospitalizowanych pacjentów w szpitalu oraz powiązane z nimi istotne dane. 
Zapisywane będą wyniki pacjentów z badań podstawowych (badanie moczu, krwi) umożliwiające wykluczenie organicznego pochodzenia chorób psychicznych, a także nadzorowanie wielu chorób towarzyszących np. u pacjentów geriatrycznych oraz historia wagi (pomocna w kontrolowaniu wpływu wielu leków na wahania wagi, oraz podczas monitorowania pacjentów anorektycznych/bulimicznych). Dla wybranych pacjentów zapisane zostaną punkty oceny z poszczególnych skali psychologicznych (Test na depresję Becca, skala manii Young’a, Test osobowości MMPI2, Test na narkomanię DUDIT, Skala uzależnienia od alkoholu AUDIT, Skala objawów pozytywnych i negatywnych w schizofrenii PANNS).
W danej bazie danych możliwy będzie także wgląd do szczegółów strategii leczenia pacjentów psychiatrycznych – diagnoza chorób psychicznych, pojawiające się objawy chorobowe, stosowane leki i ich dawki, lekarz/lekarze prowadzący konkretnego pacjenta. Zamieszczona zostanie również informacja na temat palenia papierosów – będą to praktyczne dane, ponieważ uzależnienie od tytoniu dotyczy dużego odsetka pacjentów, a może wpływać na efektywność niektórych leków. 
Baza danych ułatwi także komunikację z rodziną pacjenta przechowując numery kontaktowe, adresy mailowe do wyznaczonych osób, a także – w razie potrzeby do nawiązania ponownego kontaktu z samym pacjentem. 
Lekarze korzystający z przechowywanych danych będą mogli wyświetlić informacje na temat tego czy dany pacjent jest ubezpieczony. Dostaną również wgląd do leków refundowanych, dostępnych w szpitalu, ich kategorii oraz do interakcji lekowych, w momencie, kiedy wprowadzać będą politerapię różnymi lekami. Jest to bardzo użyteczne, ponieważ niektóre leki psychiatryczne stosowane w połączeniu często mogą zmieniać swoją efektywność. Do bazy danych zostaną dodane wszystkie obserwowalne polekowe objawy uboczne – również do wglądu lekarzy w celu dopracowania odpowiedniego leczenia. Dodatkowo spisany zostanie dostawca leków wraz z firmą farmaceutyczną je produkującą, umożliwi to wgląd między innymi w minimalne różnice w produkcji.
Jako dodatkowe dane w bazie danych zostanie zamieszczony stanowisko i kontakt do pracowników szpitala w celu ułatwienia komunikacji, a także wiadomość na temat zapełnienia i organizacji poszczególnych oddziałów.

3.	Możliwości
Oprócz praktycznego użycia danej bazy w prowadzeniu historii chorób pacjentów, nadzorowania ich zmieniającego się stanu zdrowia w czasie i wykorzystaniu tej wiedzy w przyszłym doborze odpowiednich strategii leczenia, utworzenie tej bazy danych da wiele dodatkowych możliwości. Największą z nich będzie składowanie olbrzymiej ilości informacji na temat pacjentów – ich płci, wieku, wagi, diagnoz, objawów chorobowych i powiązaniu tych danych z skutecznymi strategiami leczenia – takie działanie umożliwi w przyszłości zbudowanie odpowiednich algorytmów proponujących pewne leki z przeliczoną proponowaną ich dawką. Lekarz będzie mógł zestawić swoje zamierzenia z zasugerowanym przez algorytm leczeniem.  

4.	Ograniczenia przyjęte przy projektowaniu
Podczas tworzenia tej bazy danych ograniczyliśmy się do przechowywania danych dotyczących przede wszystkim pacjentów psychiatrycznych. Tak, aby docelowymi odbiorcami korzystającym z składowanych informacji byli lekarze/pielęgniarki.
Nie skupiliśmy się szczegółowo na organizacji oddziałów szpitalnych, historii rachunkowej szpitala czy na sprawach organizacyjnych. Są to obszary istotne w funkcjonowaniu samego szpitala, ale nie należące do naszego obszaru zainteresowań, dotyczącego przede wszystkim pomocy w doborze odpowiednich strategii leczenia spośród dostępnego szerokiego wachlarza leków na rynku.

5.	Diagram ER
6.	Schemat bazy danych (diagram relacji)
7.	Dodatkowe więzy integralności danych
8.	Utworzone indeksy
9.	Opis stworzonych widoków
10.	Opis procedur składowanych
11.	Opis wyzwalaczy
12.	Skrypt tworzący bazy danych
13.	Typowe zapytania
